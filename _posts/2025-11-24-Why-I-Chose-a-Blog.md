---
layout: post
title: "Why a blog in 2025?"
date: 2025-11-10 10:00:00 +0100
categories: Tech
excerpt: "The choice of a blog is anachronistic in a world where everything travels at the speed of light, with screaming feeds, flashing screens and a barrage of content that leaves you with nothing."
---

# La necessità di avere un posto in cui esporsi online
Oggigiorno è sempre più comune usare internet come strumento per farsi conoscere dai professionisti. Basti pensare che praticamente ogni utilizza i social per il marketing e anche i ristoranti o artisti li usano per farsi conoscere il più possibile in modo da attirare clienti. Ben prima dei social media, il vecchio web, si era popolato di blog, dove le persone scrivevano su ogni cosa. Un blog, come una pagina social, può avere un tema principale o avere la persona stessa a cui ruota tutto attorno. La bellezza di questi strumenti è poter esibire una vetrina di ciò che siamo ancor prima di conoscere qualcuno e questo, lavorativamente parlando, può essere un gran biglietto da visita. 

# Blog vs Social media
La domanda sorge spontanea, perché scegliere un blog al posto di un profilo instagram o meglio ancora un profilo LinedIn? In realtà ho sempre desiderato avere un posto sicuro, un posto dove decido io cosa mettere. Un blog è che una bolla entro cui crei il tuo mondo, dove gli altri possono guardare ma non decidere cosa vederci dentro. Soprattutto oggigiorno dove la consapevolezza sociale riguardo i social è aumentata, credo che avere un posto sicuro come questo costituisca un elemento fondamentale per il proprio benessere. In questo modo si raggiunge una sorta di piccola indipendenza: si diventa una piccola isoletta nel grande oceano del web. 
Un altro aspetto fondamentale è il tipo di contenuto che si porta all'interno, la forma dei blog è chiara, testo e parole, poco di più. I social media mettono al centro imamgini e video, accompagnati da musica. La domanda che bisogna porsi è cosa conta davvero. Un blog ti permette di scrivere e raccontare ciò che ti passa per la testa piuttosto che i tuoi progetti. Un blog può essere  un piccolo museo di te stesso aperto agli altri dove racconti ciò che vuoi raccontare, come vuoi raccontarlo. Non c'è fretta, non c'è necessità di titoli sensazionalistici perché come chi entra in un museo, chi legge il mio blog è interessato, altrimenti non sarebbe entrato. La parola chiave è **intenzionalità**. 

# La bellezza della scrittura
L'aspetto citato precedentemente risulta fondamentale. La scrittura è un momento di raccoglimento, dove finalizzi ciò che hai fatto. Scrivere un report riguardo a un lavoro svolto non costituisce qualcosa di extra, ma segna il coronamento del lavoro stesso. Parola dopo parola si delinea il processo logico che si è svolto dentro di te e prende forma: la scrittura stessa è intenzionalità.